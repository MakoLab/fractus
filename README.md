<p>Fractus 2.0 to system ERP oparty na technologii Adobe Flex, pozwalający na integrację prowadzonych przez wiele oddziałów firmy działań w obrębie procesu sprzedażowego (zarządzanie sprzedażą, magazynem, łańcuchem dostaw, przeprowadzanie analiz obrotów, zapasów, etc.). Jednocześnie, unikalna cecha systemu - zintegrowana i jednocześnie rozproszona struktura baz danych, zapewniająca odporność na awarię łącz internetowych – umożliwia sprawną i nieprzerwaną pracę poszczególnych oddziałów, bez wpływu na obsługę klientów.</p>
<p> </p>
<p>Liczne funkcjonalności systemu zostały zebrane i zintegrowane w ramach następujących modułów, mających za zadanie pokryć jak największą ilość punktów procesu sprzedażowego i przenikać się w sposób gwarantujący największy zwrot z inwestycji dla klienta: </p>

<p style="text-align: center;"><img alt="" width="650" height="426" src="https://github.com/MakoLab/fractus/blob/master/dokumentacja/PrtSc/fractus%201.jpg"></p>
<p> </p>
<p>Fractus to prawdziwe bogactwo funckjonalności zintegrowanych w celu kompleksowego usprawnienia procesu sprzedażowego. Co więcej, system jest zaprojektowany z myślą o pokryciu szerokiej listy beneficjentów: </p>
<p>
</p>
<h3><strong>Sprzedaż detaliczna (retail)</strong></h3>
<p>System Fractus 2.0 spełnia podstawowy wymóg rozwiązań klasy retail: <strong>pracę off-line,</strong> umożliwiającą obsługę sprzedaży niezależnie od dostępu do Internetu. Optymalizację procesu sprzedaży jest możliwa między innymi dzięki <strong>Panelowi Szybkiej Sprzedaży</strong> <strong>(POS)</strong> przystosowanemu do obsługi z użyciem panelu dotykowego i czytnika kodów <strong>paskowych.</strong></p>
<p>
</p>
<h3><strong>Sprzedaż hurtowa</strong></h3>
<p>Fractus 2.0 dedykowany jest także przy sprzedaży hurtowej. Istotnym wsparciem dla firm posiadający <strong>Magazyn Wysokiego Składowania</strong> jest zarządzanie takim typem magazynu w systemie.  System umożliwia między innymi fizyczne rozmieszczenie towarów, operacje magazynowe w określone miejsca w magazynie (lokalizacje) wraz z dodatkowymi atrybutami dostępnych transz danego towaru. <strong>Obsługę procesów magazynowych mogą wspierać urządzenia identyfikacji kodów kreskowych.</strong></p>
<p>
</p>
<h3><strong>Sprzedaż e-Commerce</strong></h3>
<p>Dzięki swojej elastyczności rozwiązanie może być <strong>integrowane z narzędziami wspierającymi sprzedaż tradycyjną takimi jak platformy B2B czy sklepy internetowe B2C</strong>.</p>
<p>
</p>
<h3><strong>Firmy handlowo-usługowe</strong></h3>
<p>Fractus 2.0 wśród wielu cennych funkcjonalności posiada moduł Serwis dzięki któremu <strong>usprawnia świadczenie usług serwisowych klientom</strong>. Dodatkowo posiadamy <strong>narzędzie informujące klientów </strong>(drogą e-mail/SMS) <strong>o bieżących statusach zamówionego towaru</strong>.</p>
<p>
</p>
<h3><strong>Mobilni sprzedawcy</strong></h3>
<p>Fractus 2.0 w prosty sposób obsługuje mobilnych sprzedawców.  W zależności od organizacji pracy, mobilny sprzedawca może być "mobilnym oddziałem" - jednostką organizacyjną z własnym magazynem wirtualnym, kasą itp. lub korzystać z systemu jako użytkownik konkretnej lokalizacji (oddziału  firmy).</p>
<h3><strong>Small business</strong></h3>
<p> </p>
<p>Fractus 2.0 dzięki <strong>łatwej i intuicyjnej obsłudze podstawowych modułów</strong> oraz <strong>niskim kosztom wdrożenia </strong>sprawdza się później jako system sprzedażowy w firmach jednodziałowych.</p>
<p> </p>
<h3><strong>Szczegóły technologiczne – silna strona systemu Fractus</strong></h3>
<p> </p>
<p>W zależności od struktury funkcjonowania firmy, oferujemy 3 modele wdrożenia systemu: </p>
<p>
</p>
<ul>
    <li><strong>STRUKTURA ROZPROSZONA</strong> – ogromny atut dla firmy wieloodziałowej, w której każda z lokalizacji przedsiębiorstwa posiada własny mini-serwer z bazą danych, a centrala posiada serwer centralny. Dzięki takiej architekturze systemu w razie zerwania połączenia wszystkie dane oraz lokalne funkcje poszczególnych oddziałów są bezpieczne, a ich synchronizacja z centralą zostanie wznowiona po ustanowieniu połączenia.           </li>
</ul>
<p>a) serwer w centrali firmy lub w Data Center MakoLab,</p>
<p> </p>
<p>b) serwery w oddziałach posiadające własne bazy danych replikują się w czasie rzeczywistym z serwerem centralnym.</p>
<p> </p>
<p style="text-align: center;"> <img alt="" width="500" height="520" src="https://github.com/MakoLab/fractus/blob/master/dokumentacja/PrtSc/fraktus%202.jpg"></p>
<p> </p>
<p style="text-align: center;"><em>Zdjęcie 1. Przykład architektury systemu Fractus 2.0 w strukturze rozproszonej</em></p>
<p> </p>
<p> </p>
<p>
</p>
<ul>
    <li><strong>STRUKTURA ZDALNA – SCENTRALIZOWANA</strong> – odróżniająca się prostszą architekturą systemu oraz niższymi kosztami  i stworzona głównie z myślą o przedsiębiorcach korzystających z mobilnej formy sprzedaży oraz z wielu punktów sprzedaży, które mają dostęp do stałych, bezawaryjnych połączeń sieciowych. </li>
</ul>
<p>a) serwer w centrali firmy lub w Data Center MakoLab,</p>
<p> </p>
<p>b) użytkownicy zdalni łączą się przez Internet z serwerem centralnym.</p>
<p>
</p>
<ul>
    <li><span style="text-indent: -18pt;"><strong>STRUKTURA LOKALNA – SCENTRALIZOWANA</strong></span><span style="text-indent: -18pt; font-weight: lighter;"> – system Fractus może również wspierać lokalne zarządzanie firmą. Co najważniejsze, wybierając zaprojektowany do rozbudowy Fractus 2.0 klient może bez ograniczeń i bez zakłóceń bieżących działań rozwijać swoją działalność.</span></li>
</ul>
<p>a) serwer w centrali,</p>
<p> </p>
<p>b) użytkownicy łączący się z serwerem w sieci lokalnej.</p>
<p> </p>
<p class="largecolumn">Wyżej wymienione modele nie wykluczają się wzajemnie i można łączyć ich elementy uzyskując strukturę doskonale dopasowaną do potrzeb i charakteru działalności firmy.</p>
<p>
</p>
<h3><strong>Technologia systemu Fractus 2.0</strong></h3>
<p style="text-align: justify;">Interfejs użytkownika systemu Fractus 2.0 stanowi aplikacja RIA stworzona z użyciem technologii Adobe Flex 3, uruchomiona w przeglądarce internetowej. Po stronie serwera obsługę zapewnia usługa webowa oparta na technologii Microsoft .NET 3.5 (Windows Communication Foundation). Warstwa bazodanowa systemu oparta jest na produkcie Microsoft SQL Server w wersji 2005 lub wyższej.     </p>
<p style="text-align: center;"><img alt="" width="296" height="65" src="https://github.com/MakoLab/fractus/blob/master/dokumentacja/PrtSc/fractus%203.jpg"></p>
<p> </p>
<p class="largecolumn">Dzięki zastosowaniu technologii Adobe Flex uzyskujemy:</p>
<p>
</p>
<ul style="list-style-type: disc;">
    <li style="text-align: justify;"><strong>Skalowalność</strong>. Adobe Flex pozwala na tworzenie aplikacji w pełni modułowych i wykorzystujących potencjał programowania obiektowego,</li>
    <li style="text-align: justify;"><strong>Szeroki zbiór dostępnych komponentów i bibliotek</strong>. Wykorzystując je możemy jeszcze szybciej stworzyć efektywną aplikację,</li>
    <li style="text-align: justify;"><strong>Ogólnodostępność</strong>. Ponad 90% użytkowników Internetu ma zainstalowaną wtyczkę Adobe Flash Player, co daje ogromną ilość odbiorców aplikacji,</li>
    <li style="text-align: justify;"><strong>Brak różnic pomiędzy przeglądarkami.</strong> Korzystając z Flash Playera mamy zapewniony taki sam wygląd aplikacji pod każdą przeglądarką i systemem operacyjnym - jako klienta wykorzystujemy dowolny komputer wyposażony w przeglądarkę internetową.</li>
</ul>
<h3><strong>Migracja danych w systemie Fractus 2.0  </strong></h3>
<p>Unikalną cechą systemu jest budowanie sieci oddziałów synchronizujących pomiędzy sobą dane w trybie on-line (na bieżąco podczas działania systemu). Dzieje się tak dzięki mechanizmowi semantycznej komunikacji międzyoddziałowej. Przesyłanie danych odbywa się poprzez połączenie sieciowe (lokalne bądź internetowe) pomiędzy poszczególnymi oddziałami a centralą firmy. W procesie tym, wykorzystywany jest szyfrowany protokół HTTPS, wspierany przez wyżej wspomniane technologie WCF. <br>
<br>
Kartoteki oraz informacje o rozliczeniach kontrahentów są globalne (współdzielone przez wiele oddziałów), natomiast dokumenty znajdują się w macierzystym oddziale oraz oddziale centralnym. Wszelkie zmiany są wdrażane natychmiast po ich wprowadzeniu. Zatem czas aktualizacji danych w centrali i ewentualnie w innych oddziałach, jest ograniczony jedynie wydajnością łączy i chwilowym obciążeniem systemu. Dokumenty przesunięć międzymagazynowych są współdzielone pomiędzy oddziałem źródłowym a docelowym i automatycznie przesyłane pomiędzy nimi za pośrednictwem centrali.</p>
<p> </p>
<h3><strong>Wyróżniające cechy i korzyści dla biznesu</strong></h3>
<p> </p>
<ul>
    <li class="largecolumn"><strong>Bezpieczeństwo dla biznesu </strong>- centrala oraz oddziały firmy działają niezależnie od dostępu do Internetu oraz jakości łącz dzięki unikalnej, zdecentralizowanej architekturze systemu. To pozwala na płynną zmianę trybu on-line/off-line przy jednoczesnym utrzymaniu niezakłóconej pracy użytkowników i automatyczną synchronizację danych z centralą po wznowieniu połączenia.</li>
    <li><strong>„Internet-ready” system</strong> – system ma minimalne wymagania w stosunku do stacji roboczych oraz łącz internetowych, ponieważ jest dostępny z poziomu przeglądarki internetowej (technologia Flash) i nie wymaga instalacji aplikacji przez użytkownika. Istnieje również możliwość integracji z platformami sprzedaży, rozwiązaniami klasy e-commerce B2B i B2C oraz portalami społecznościowymi.</li>
    <li><strong>Mechanizmy integrujące z zewnętrznymi rozwiązaniami - </strong>gotowe interfejsy integracji z systemami finansowo-księgowymi znanych, sprawdzonych rozwiązań biznesowych: Comarch, Sage, etc. zapewniają nie tylko ciągłość danych księgowych oraz finansowych, ale również zapobiegają konieczności wymiany posiadanych systemów, co z kolei przekłada się na mniejsze koszty i nieangażowanie klienta we  wdrożenie tych obszarów systemu.</li>
    <li><strong>Wielofirmowość</strong> - jeden system może obsłużyć wiele firm, w tym wiele lokalizacji i magazynów.</li>
    <li class="largecolumn"><strong>Skalowalność </strong>- wysoka wydajność systemu pozwala na dowolną ilość jednoczesnych użytkowników. Co więcej, system jest proponowany w modelu licencji „on-site” (na lokalizację), niezależnie od liczby pracujących na nim użytkowników. Dodatkowo, przechowywanie i udostępnianie aplikacji jako usługi z poziomu Data Center MakoLab eliminuje konieczność posiadania infrastruktury sprzętowo-programowej ze strony klienta i zdejmuje z niego konieczność zarządzania, aktualizacji oraz pomocy technicznej.  </li>
    <li><strong>Elastyczność</strong> – system zaprojektowany jest w tzw. elastycznej architekturze, co pozwala na ścisłą parametryzację zgodnie z oczekiwaniami klienta, a nawet przygotowanie indywidualnych rozwiązań/modułów bazujących na systemie. Co więcej, możliwość prowadzenia sprzedaży z pomocą różnych narzędzi (np. terminale kodów kreskowych, terminale dotykowe do sprzedaży detalicznej, etc.) kreuje nieograniczone możliwości dostosowania systemu do planowanego przez klienta modelu sprzedaży.</li>
    <li><strong>Niski koszt wdrożenia oraz użytkowania systemu</strong> – na ten atut składają się w/w już cechy systemu, takie jak licencja „on-site”, brak wymaganych licencji dostępu, webowy dostęp do aplikacji oraz brak lub minimalna konieczność utrzymywania przez klienta infrastruktury sprzętowej i internetowej.</li>
</ul>
<p> </p>
<h3><strong>Wszystko co potrzebujesz wiedzieć by zacząć</strong></h3>
<p> </p>
<p>Wszelkie potrzebne instrukcje będziemy umieszczać w sekcji <a href="https://github.com/MakoLab/fractus/wiki"  title="WIKI" >WIKI</a> </p>